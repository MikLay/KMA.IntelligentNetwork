# Семантичні вікі
Зупинимося на основних принципах організації колективних і персональних знань та використання для цих цілей технології вікі (Wiki).
Багато експертів традиційно поділяють інформацію на дві частини - знання та оперативні відомості.
+ Оперативні відомості - це дані, які потрібні в певний момент у поточному місці для прийняття рішення. Від швидкості прийняття рішення залежить перемога над конкурентами. Системи комплексного аналізу, що створюються для обробки оперативної інформації, дозволяють застосовувати таку інформацію раніше, ніж вона застаріє.
+ Знання - історія проектів та всієї роботи компанії (чи, відповідно, особи), відомості про складнощі та засоби їх розв’язання. Дуже часто на основі цих знань будуються формалізовані бізнес-процеси, коли компанія переходить на стадію «стабілізації»

#### Вимоги до систем колективної та персональної організації знань:
-	Підтримка колективного доступу. (ієрархічна структура побудови прав доступу)
-	Підтримка мережевої взаємодії. (наприклад, Інтранет)
-	Підтримка гіпертексту.
-	Підтримка полегшеного процесу розмітки. (наприклад, WYSIWYG-редактор)
-	Підтримка можливості завантаження файлів різних форматів та прив’язка їх до конкретної теми.
-	Підтримка системи контролю версій.

#### Більшість недоліків стандартних вікі проявляється із зростанням кількості статей:
 -	узгодженість вмісту (у зв’язку із частим дублюванням даних);
 -	доступ до знань, що містяться у вікі (дуже важко з великої кількості сторінок зробити вибірку необхідної інформації);
-	повторне використання знань вікі (можливе використання лише звичайного тексту статті без можливості побудови додаткових записів);
-	використання категорій, тегів, просторів імен (відсутня можливість використання типізованих властивостей, ускладнена класифікація).

Соціальний веб – блоги, вікі, сайти мультимедійного контенту, теги, соціальні мережі. Така інформація зрозуміла людям, проте через відсутність структурованості вона практично недоступна для обробки машинам.

Мета Семантичних Вікі – поєднати соціальний веб та семантичний, розширивши традиційні вікі семантичними принципами (RDF/OWL/графи тощо). Найчастіше це досягається шляхом анотацій посилань текстом, що описує їх значення.

