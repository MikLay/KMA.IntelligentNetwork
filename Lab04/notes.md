# Конспект
## Подання знань за допомогою онтологій. OWL
Проблема поєднання гетерогенних і розподілених комп'ютерних систем відома як проблема інтероперабельності (interoperability problem). Інтероперабельність потрібно забезпечувати на технічному та інформаційному рівнях. Проблеми, що могли б виникати внаслідок гетерогенності даних, уже відомі в межах співтовариства розподілених систем баз даних: структурна гетерогенність (схематична гетерогенність) і семантична гетерогенність (гетерогенність даних).

Структурна гетерогенність означає, що різні інформаційні системи зберігають свої дані в різних структурах. Семантична гетерогенність розглядає зміст інформаційного елемента.

Семантичні конфлікти відбуваються щоразу, коли два контексти не використовують однакову інтерпретацію інформації.

Можна виділити такі причини семантичної гетерогенності:
- конфлікти змішання відбуваються, коли інформаційні елементи, здається, мають однакове значення, але насправді відрізняються, наприклад, унаслідок різних часових контекстів;
- конфлікти масштабування відбуваються, коли для вимірювання значення використовуються різні довідкові системи (приклад-різні валюти);
- конфлікти іменування відбуваються, коли значно відрізняються схеми позначення інформації. Найчастіше їх породжує присутність омонімів і синонімів.

## Онтології

---
Неформально онтологія являє собою певний опис поглядів на світ в обраній сфері інтересів. Цей опис складається з термінів і правил використання цих термінів, що обмежують їхні значення в рамках певної предметної області

---
На формальному рівні онтологія — це система, що складається і набору понять та набору тверджень про ці поняття, на основі яких можна описувати класи, відносини, функції та індивідів.
Онтологія є формальною, це означає, що вона доступна для обробки машинами

Основними складовими онтологій є екземпляри (індивіди), класи (поняття), атрибути, відношення.
Екземпляри (instances), або індивіди (individuals), - це основні, низькорівневі компоненти онтології. Екземпляри можуть являти собою як фізичні об’єкти (людей, будинки, планети), так і абстрактні (числа, слова). Строго кажучи, онтологія може обійтися й без конкретних об’єктів. Однак однією з головних цілей онтології є класифікація таких об’єктів, тому вони також включаються

Об’єкти в онтології можуть мати атрибути. Кожен атрибут має, принаймні, ім’я й значення і використовується для зберігання інформації, що специфічна для об’єкта й прив’язана до нього. Наприклад, об’єкт «the Ford Explorer» має такі атрибути, як:
- назва: Ford Explorer;
- кількість-дверей: 4;
- двигун: {4.0 КС, 4.6 КС};
- коробка-передач: 6-швидкісна.

Значення атрибута може бути складеним типом даних. У цьому прикладі значення атрибута, що називається «двигун», є списком значень простих типів даних.

Відношення являють собою тип взаємодії між поняттями предметної області. Зазвичай відношенням є атрибут, значенням якого є інший об’єкт. Припустимо, що в онтології автомобілів присутні два об’єкти - автомобіль «Ford Explorer» і «Ford Bronco». Нехай Bronco - це модель-спадкоємець Explorer, тоді відношення між «Ford Explorer» і «Ford Bronco» визначимо як атрибут «isSuccessorOf» зі значенням «Explorer» для об’єкта Bronco (варто відзначити, що в мовах опису он- тологій існують визначені відносини спадкування)

Якщо система, що використовує спеціалізовані онтології, розвивається, то може знадобитися їхнє об’єднання. І для інженера з онто- логій це серйозне завдання. Подібні онтології часто несумісні один з одним, хоча можуть представляти близькі області. Різниця може з’являтися через особливості місцевої культури, ідеології тощо або внаслідок використання іншої мови опису

Нині об’єднання онтологій доводиться виконувати вручну. Це трудомісткий, повільний і дорогий процес. Використання базисної онтології - єдиного глосарія - трохи спрощує цю роботу.

### Класифікації онтологій
Онтології розрізняються за багатьма параметрами, тому дослідники виокремлюють різні підґрунтя для їх класифікації. За Едуардом Гоуві [6], онтології відрізняються залежно від набору елементів, що містяться в них, а також від типів відношень. Класифікація онтологій можлива і за кількістю включених до неї понять.

Перша класифікація онтологій проходить на основі аналізу рівнів. Онтологія верхнього рівня (top-ontology) налічує від 100 до 3000 концептів і містить найбільш абстрактні категорії, такі як, наприклад, «сутність», «явище», «роль», «об’єкт», «процес».

<small>
Онтології середнього рівня (mid-level ontology) складають приблизно 500-100 000 концептів. Іх особливість у тому, що вони подають світ як у загальному, так і в частковому випадку, і потребують виводу багатьох аксіом. Найбільш поширеними онтологіями є онтології нижнього рівня, або так звані онтології предметної області (domain ontologies). Вони містять 2 000-20 000 концептів та набір відношень, що специфічні для конкретної області. Для таких онтологій можна створювати багато аксіом і правил.</small>

Взагалі виділяють дві основні групи - це легкі та важкі онтології, які вже, у свою чергу, поділяються на 8 підкатегорій:
- список термів (term list) є списком ключових слів, який зазвичай використовується для обмеження значень певних властивостей;'
- тезаурус визначає відношення між термами;
- неформальна таксономія визначає явну ієрархію узагальнення та спеціалізації, проте не підтримує строге наслідування;
- формальна таксономія забезпечує строге наслідування;
- онтологія на основі фреймів або класів/відношень подібна до об'єктно-орієнтованих моделей: клас визначається за місцем в ієрархії та властивостями, які наслідувані з підкласів та реалізовані у сут- ностях;
- обмеження області значень набуває сили для властивостей. Обмеження можуть бути за типом даних або за предметною областю;
- за допомогою логічних умов значення властивостей можна ще більше обмежувати;
- онтології з найбільшою виразністю часто використовують обмеження першого ступеня: відношення «ціле — частина», інверсні відношення, диз’юнктивне покриття тощо.

### OWL як мова опису онтологій

Мова опису онтологій - формальна мова, використовувана для кодування онтології. Існує кілька подібних мов (список неповний):
- OWL (ontology web language) - стандарт W3C, мова для семантичних тверджень, розроблена як розширення RDF і RDFS;
- KIF (Knowledge Interchange Format або формат обміну знаннями), базований на S-вираженнях синтаксис для логіки;
- CycL - онтологічна мова, що використовується в проекті CycL, базована на обчисленні предикатів з деякими розширеннями більш високого порядку;
- DAML+OIL (FIPA).

Для роботи з мовами онтологій існує кілька видів технологій: редактори онтологій (для створення онтологій), DBMS онтологій (для зберігання й звертання до онтології) і сховища онтологій (для роботи з декількома онтологіями).
Мова веб-онтологій OWL — це мова для визначення й подання
веб-онтологій.

Онтологія відрізняється від схеми XML тим, що це подання знання, а не формат повідомлень. Більшість веб-стандартів складаються з комбінації форматів повідомлень і специфікацій протоколів. Цим форматам дали експлуатаційну семантику типу: «Після одержання повідомлення ЗамовленняНаПокупку, перевести Кількість рублів з Раху- нокПокупця на РахунокІІродавця й відпустити Товар».

Однією з переваг OWL-онтологій буде доступність інструментів, які можуть міркувати. Інструменти забезпечать загальну підтримку, що не є специфічною для певної предметної області. Побудова чіткої й працездатної системи міркувань - непроста справа. Побудова онтології набагато більш доступна.

У мові OWL було введено термін «клас» (owhClass). Необхідність цього зумовлюється тим, що не всі класи діалектів OWL DL і OWL Lite є RDFS-класами (у цьому випадку об’єкт owhClass є підкласом rdfs:Class). У діалекті OWL Full подібних обмежень немає, і owhClass є синонімом rdfs:Class

Для організації в ієрархію використовується властивість rdfs:subClassOf. Особливе місце займають два взаємодоповнюючі класи: owkThing і owkNothing. Екземпляр будь-якого класу OWL є нащадком owkThing. Нащадок класу owhNothing є порожньою множиною.
``<owl:Class rdf:ID=«Human»/>``

В OWL виділяють два типи властивостей: властивості-об'єкти та властивості-значення. Перші пов’язують між собою індивідів (екземпляри класів). Інші пов’язують між собою індивідів зі значеннями даних. Ці обидва класи є підкласами rdf:Property.
Для визначення нових властивостей використовується запис: ObjectProperty чи owhDatatypeProperty.

Щоб забезпечити пов’язний набір прикладів при ознайомленні, ми будемо розглядати готові онтології вина і їжі. Це OWL DL- онтології.

**OWL - компонент ініціативи Semantic Web.** Це спроба зробити веб-ресурси більш доступними для автоматизованих процесів шляхом додавання інформації про ресурси, що описують або забезпечують веб-контент.

Перш ніж ми зможемо використовувати набір конструкцій, нам треба точно увказати, які словники будуть застосовуватися. Стандартний початковий компонент онтології включає набір оголошень XML namespace, вкладених у відкриваючий тег rdf:RDF. Це забезпечує можливість однозначно інтерпретувати ідентифікатори й робить іншу частину подання онтології більш читабельною.

Після встановлення namespaces маємо сформувати колекцію тверджень про нашу онтологію, згрупованих під тегом owhOntology. Ці теги підтримують коментарі, управління версіями й включення інших онтологій.

Здатність поєднувати дані з багатьох джерел у сполученні з міццю логічного виводу OWL може використовуватися для зловживання. Користувачі OWL мають це враховувати і потурбуватися про запобігання їм.

<h5>Діалекти</h5>

1. OWL забезпечує три різні за виразністю діалекти, спроектовані для використання окремими співтовариствами розробників і користувачів.
OWL Lite підтримує користувачів, які потребують, насамперед, класифікаційної ієрархії і простих обмежень.

2. OWL DL підтримує користувачів, які хочуть максимальної виразності без втрати повноти обчислень (усі висновки гарантовано будуть обчислюваними) і розв’язань (усі обчислення завершаться за певний час). OWL DL включає всі мовні конструкції OWL з такими обмеженнями, як поділ типу (клас не може бути окремою властивістю, а властивість не може бути індивідом або класом). OWL DL так названо за її відповідність дескриптивній логіці (сімейство мов подання знань, що дозволяють описувати поняття предметної області в недвозначному, формально обґрунтованому вигляді).

3. OWL Full призначається для користувачів, які хочуть максимальної виразності і синтаксичної прозорості RDF без обчислювальних гарантій. Наприклад, в OWL Full клас може одночасно розглядатися як сукупність індивідів і як індивід. Інша істотна відмінність від OWL DL у тому, що owLDatatypeProperty може бути позначене як owklnverseFunctionalProperty.

Кожний із цих діалектів - розширення більш простого попередника, і в тому, що стосується виразних можливостей, і в тому, що стонки,але не навпаки:
- припустима OWL Lite-онтологія - припустима OWL DL-онтологія;
- припустима OWL DL-онтологія - припустима OWL Full-онтологія;
- правильний OWL Lite-висновок - правильний OWL DL-виснонок;
- правильний OWL DL-висновок - правильний OWL Full-висновок.

Для створення онтологій варто користуватися зручним програмним забезпеченням. Інструментальні програмні компоненти, створені спеціально для проектування, редагування та аналізу онтологій, називають редакторами онтологій.
Основна функція редактора онтологій (РО) полягає в підтримці процесу формалізації знань і подання онтології як специфікації.
В основному сучасні РО надають засоби опису формальної моделі в якомусь вигляді. Деякі дають додаткові можливості аналізу онтології, використовують механізм логічного виведення.
Базовий набір функцій РО такий:
- робота з одним чи декількома проектами;
- збереження проекту в потрібному' форматі;
- відкриття проекту;
- імпорт із зовнішнього файлу;
- редагування метаданих проекту;
- редагування онтології.
До додаткових функцій редактора відносять підтримку мови запитів, аналіз цілісності, використання механізму логічного виведення, підтримку багатокористувацького режиму, підтримку віддаленого доступу через Інтернет.
Найбільш розповсюдженими редакторами онтологій є Protege, NeOnToolkit, CmapsEditor, HozoEditor.

### Методи автоматичної генерації онтологій

Використання онтологій для подання даних робить можливою машинну інтерпретацію та здійснення автоматизованого логічного виведення.

<h5>Процес автоматичної побудови онтології</h5>

Існуючі методології побудови (On-To-Knowledge, DILIGENT, І О VE, KACTUS) зосереджені на залученні до виконання основної роботи експерта. Ми ж пропонуємо побудову життєвого циклу онтології, який передбачає їх створення на основі певного набору текстових і/або XML-подібних документів з подальшим розвитком онтології, враховуючи при цьому максимально можливу автоматизацію цього процесу.
 
- Підготовча стадія. На цьому етапі виконується попередня обробка джерела даних: приведення до потрібного формату, усунення зайвих даних (наприклад, HTML-тегів), видалення стоп-слів, тощо. Самі джерела даних можуть бути трьох типів: структуровані (наприклад, дані в таблицях), напівструктуровані (наприклад, XML-документи) та нсструктуровані (неформатований текст).
- Аналіз. За допомогою обраного методу (аналіз природної мови, формальних концептів тощо) відбувається отримання даних, необхідних для побудови онтології, з подальшим їх аналізом на предмет виявлення концептів, екземплярів (або ж побудова їх опису чи анотації, наприклад, у випадку з текстовими документами) та відношень між ними. Щодо останнього слід розрізнити генерацію таксономічних відношень (типу «is-а», «subclass-of»), що в цілому легко встановлюються існуючими математичними чи лінгвістичними методами, та не- таксономічні, знаходження та найменування яких потребує залучення експерта. 
- Валідація. На стадії аналізу можуть виникнути некоректно визначені концепти, а також відношення між ними. Таким чином, виникає потреба в перевірці генерованої онтології на цілісність, несуперечли- вість, коректність визначення концептів та відношень і, в разі потреби, приведення її до коректного вигляду. Стадія валідації зазвичай виконується експертом, і попри можливість виконання цієї стадії програмними засобами, питання її автоматизації здебільшого лишається відкритим.
- Модифікація. Враховуючи можливість постійної зміни в предметній області, отримання нових джерел даних, зміни вимог програмного забезпечення, яке використовується для роботи з онтологіями, онтології також можуть зазнавати постійних модифікацій.
Стадія модифікації може відбуватися в декількох варіантах чи їх поєднанні:
    - злиття та узгодження кількох існуючих онтологій;
    - зміна структури існуючої онтології
    
У разі наявності стадії модифікації за нею обов’язково має іти повторна валідація модифікованої онтології, отриманої внаслідок зміни і/або злиття.

- Серіалізація. Ця стадія передбачає збереження онтології у вигляді однієї з мов опису онтологій (RDF, OWL, DAML/OIL тощо) або ж ре- ляційної бази даних. Вона може відбуватися довільну кількість разів впродовж певного витка життєвого циклу онтології і зазвичай не викликає проблем з автоматизацією.

<h5>Критерії оцінки онтологій та методів їх генерації</h5>

Метою побудови онтології є створення моделі, придатної для структуризації всієї релевантної інформації в певній предметній області.

Предметна область зазвичай містить динамічну частину, відповідно, інструмент повинен мати здатність змінювати онтологію, додавати та видаляти концепти, екземпляри, змінювати відношення, та перевіряти коректність таких змін. Слід враховувати, що межі між концептами в реальній предметній області можуть бути нечіткими.

<h5>Вимоги до інструмента</h5>

Основним критерієм, за яким ми оцінюватимемо методи та засоби генерації онтологій, є рівень автоматизації цього процесу на кожному етапі. Якщо неможливо автоматизувати всі стадії генерації онтологій, використовуючи певний інструмент, варто зазначити, які саме стадії можливо автоматизувати.

<h5>Вимоги до онтології</h5>

Згенерована онтологія має бути придатною до подальшого розвитку, зміни чи доповнення, зокрема за допомогою сторонніх інструментів. Онтологія має відповідати загальноприйнятим стандартам, зокрема зберігатися за допомогою поширених мов опису онтологій, для уможливлення її повторного використання різними програмними засобами.

**Метою побудови онтології є не тільки забезпечення повного уявлення про структуру певної предметної області, але й відображення подібності між концептами, сили відношень між ними, залежності між екземплярами та концептами, узгодження суперечностей, відображення семантики зв’язків в онтології, спільних властивостей концептів, а і акож можливу історію еволюції онтології.**


